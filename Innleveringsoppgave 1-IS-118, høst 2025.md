##Retningslinjer for rasjonelle kontrakter.(Punkt 3)

#Når en jobb skal fullføres, er det svært viktig at alle parter er enige, spesielt når det er store pengesummer involvert. En god måte å sikre at alle parter vet hva som forventes av dem, er en kontrakt. Når alle parter har signert kontrakten, bør alle være klar over sine oppgaver, frister, budsjett og målene prosjektet skal oppnå. Prosjektet har allerede fått tildelt et budsjett, et mål og en frist, men kontrakten bør også omfatte hva som skjer hvis prosjekt eier mener at målet ikke er oppnådd, eller hvis budsjettet/tidsrammen blir urealistisk å oppnå.

Det er også viktig å legge ned rammer som sikrer at tid og penger blir brukt på en rimelig måte. Et eksempel på dårlig ressursfordeling er at prosjektlederen får halvparten av budsjettet i lønn, slik at han ikke lenger har råd til å ansette kvalifiserte medarbeidere til prosjektet. Det er også viktig at tiden brukes effektivt. Det kan være en god ide å tildele en del av budsjettet til teambuilding, grunnen til dette er at folk jobber bedre når de føler seg komfortable med kollegaene sine. Kontrakten bør inneholde retningslinjer som kan følges hvis arbeidstakerne føler seg urettferdig behandlet eller føler at de ikke får prestert på best mulig måte. Dette vil bidra til at arbeiderne jobber mest mulig effektivt..

En annen viktig del av kontrakten bør handle om hvordan folk skal behandle hverandre, hvordan konflikter skal håndteres og hvem man skal kontakte hvis konflikter ikke kan løses av de involverte partene. Det er utrolig viktig at arbeidstakerne føler seg inkludert og blir behandlet på en måte som gjør dem tilfreds. En studie fra Oxford Business School har kommet til den konklusjonen at «glade arbeidstakere er 13 % mer effektive». Dette bidrar både til å spare penger og til å nå frister i tide, noe som gjør prosjekteieren fornøyd. Det kan også bli problematisk for prosjektet hvis arbeidstakerne begynner å bli syke, så det er viktig å skape et miljø hvor arbeidstakerne kan utføre arbeidet på en sunn måte, og dette starter med kontrakten. 

Kontrakten må også fastsette en måte for prosjektlederen å oppdatere prosjekteieren om progresjonen og hva som har blitt gjort. Et eksempel på dette kan være ukentlige rapporter eller møter hvor prosjektlederen kan forklare hva som er gjort den siste uken, og om de ligger an til å fullføre innen fristene. For at prosjektlederen skal kunne lede og videre rapportere til prosjekteier på best mulig måte, kan det også være en fordel å be alle arbeidere om å levere ukentlige rapporter eller delta på møter hvor de forklarer hva som er gjort den siste uken, og kommer med ideer til hva som kan gjøres bedre, samt problemer som må løses. Dette kan også bidra til at arbeiderne føler seg satt pris på, som en viktig del av teamet, og vil bidra til å skape et godt og produktivt arbeidsmiljø.
